+++
author = "Sophie Bo Schmidt"
date = 2020-01-28T01:04:40Z
description = ""
draft = true
slug = "untitled-7"
title = "(Untitled)"

+++


I morges trak vores drenge i deres blå og gule skoleuniformer spændte på deres første dag i et nyt skoleår. Vores 6-årige Arne går nu i 2. klasse og jeg forstår ikke at den lille fis overhovedet går i skole. Han er så lille. Jeg mener - han tegner stadig på ALT. En vane han some den eneste i vores børneflok ikke har lagt fra sig. Sidst skrev han "Ruth. You are a poo" ud over hele hendes lagen med sprittus. Og ridsede "Arne Arne Arne" ind i ruden på vores bil med en mønt. Han er god til at benægte alle synder, men tydeligvis ikke helt klog nok til at udelade sit navn i sit (hær)værk.  Min søster kan bekræfte det. Hun har fået en hel væg og sine Hay puder tagget med 'Arne' sidst vi var hjemme på besøg.

På andre punkter er han gammel. Han er lige begyndt at læse Harry Potter bøger - og forsvinder dybt ind i universet og er ikke til at komme i kontakt med. Så sidder han der med benene over kors med en mursten af en bog og er HELT væk. Han komme ikke engang ind og putter med mig i sengen om morgenen som han plejer, men lægger sig til at læse når han vågner. Må indrømme at jeg havde ikke set det komme, men jeg synes det er SÅ dejligt at se den der fordybelse.

Da jeg hentede dem fra deres første skoledag kom Arne humpende ned ad skolebakken med sin kæmpe skoletaske dunkende mod ryggen. Kæmpe krammer først - og SÅ blev han så sur og øjenbrynene sad helt nede og skyggede for øjnene. For han havde ikke sin drikkedunk med og var så tørstig og hans sko gjorde ondt og hans plastre var faldet af og han kunne slet ikke hænge sammen. Lille fis. Og det hele var min skyld. Vi endte på tanken overfor skolen med en is i hånden pludselig var alting meget mere overskueligt. Han ER på en må







