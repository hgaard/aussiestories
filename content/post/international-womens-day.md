+++
author = "Sophie Bo Schmidt"
date = 2019-03-08T10:39:00Z
description = ""
draft = false
image = "/images/2019/03/8marts-2.jpeg"
slug = "international-womens-day"
title = "International Womens Day"

+++


Det er 8. marts. Det er kampdag.

{{< figure src="/images/2019/03/Kampdag.jpeg" >}}

Jeg har altid været fascineret af, at den her internationale ligestillingsdag faktisk blev grundlagt i København helt tilbage i 1910. På Jagtvej 69, hvis det siger nogen noget! Dengang hed det Folkets Hus, og der var en international socialistisk kongress på adressen. Tilbage til det senere.

### Salty balls på bassen

Det har altid været en særlig dag. I hvert fald siden jeg var 17 år, gik i 1.g og sammen med nogle veninder planlagde et kvindedagsarrangement på Sønderborghus. Jeg kan ikke 100% huske, hvad der skete andet end at mine veninder spillede bas og sang 'Salty Balls' (det sikre valg?). Den med Chef fra South Bank. De må have båret aftenen igennem med deres performance.

Og der kom vel omkring 15 mennesker - og som Nina (min basspillende veninde) sagde:

_Husk lige, at det eneste advertisement vi havde var ugeavisen og plakater... ingen Facebook, insta..._

Svært at forestille sig!

Har haft en lille facebooktråd kørende med selvsamme veninder, og det viser sig, at jeg åbenbart også " _læste højt fra [Fisseflokken](https://www.boganmeldelse.com/8775140438) og kontekstualiserede_". Tak for reminderen, Anne. Højtlæsning af en svensk feministisk antologi - tænk at man kan glemme det. Men altså. Husker godt at, jeg var vild med den bog.

Kan I huske den? Ikonisk forside.{{< figure src="/images/2019/03/fisseflokken.jpeg" >}}

### Sønderjysk Kvindedag

Et par år senere (2002) var jeg med til at arrangere en større kvindedag med folk fra Krisecenteret, forskellige kulturgrupper og andet kvindegodtfolk fra Sønderborg. Masser af workshops med dans, debat og maleri. Der blev uddelt en kvindepris og igen er min hukommelse hullet som en si.

Det står dog klart i min erindring, at jeg følte mig lidt malplaceret da gruppen arrangerede, at der skulle være en øjenbrynsplukningsworkshop (der var kommet en ny teknik med snore. Seriøst. #importantlifeskills). Der kom sønderjyske damer i alle afskygninger og aldre og en lille google søgning viser, at dagen stadig lever og at der bliver afholdt et arrangement netop idag (ingen øjenbrynsworkshop, dog). Det er da smukt. Afsted! Mojn! [http://kvindedagen.dk/9294/Nyheder](http://kvindedagen.dk/9294/Nyheder)

### The Great Debate i Brissy

Idag var jeg til arrangement i Brisbane. Et kæmpe (fancy) arrangement i kongrescenteret med frokost, taler, debat og selvfølgelig: Et raffle! Intet Australsk arrangement uden at man fundraiser ved at købe lotterisedler.

{{< figure src="/images/2019/03/IMG_8565-copy.jpg" >}}

Der var kvinder i toppen af virksomheder, der holdt taler om, hvordan de overkom handikap, fattigdom og nu var i toppen af Australsk erhvervsliv. Det var lidt a la "jeg er nu CEO, bestiger 7 bjerge om året og er super aspirational", "Så længe I vil det, kan I opnå det" og "Dream big, aim high!". Der var skruet op for cliché'erne. Men de har sgu nok ret på trods!

{{< figure src="/images/2019/03/room.jpg" >}}

Men der var også taler fra Di Farmer, vores lokale parlamentsmedlem, der talte om strukturelle forhold, om vejen til at få lige repræsentation både i parlamentet og andre af samfundets magtcentre. Derudover blev der talt om domestic violence, som er et kæmpe problem i Australien.

Arrangementet sluttede af med en stor debat, hvor temaet var _Her aspiration needs his cooperation_, hvor 6 debatører hver holdt taler om, hvorvidt kvindesagen er alles sag, eller bare kvinders. Jeg tænker ikke der bør være så meget tvivl.

[Ruth Bader Ginsburg](https://en.wikipedia.org/wiki/Ruth_Bader_Ginsburg) blev nævnt igen og igen som et forbillede på en kvinde, der ville frem og løfte andre kvinder, hvis (mandlige) bagland bakkede hende op - ikke bare i ord, men handlinger, så hun havde hænderne fri til at gør seje ting for verden.

Imens jeg hørte om Ruth Ginsburg var min egen Ruth i lære som udvikler. Bad ass team.

{{< figure src="/images/2019/03/Far-og-ruth-1.jpg" >}}

Det var en god dag. Inspirerende og indsigtsfuldt at være til så stort et arrangement. Efter at have reflekteret vil jeg konkludere, at der var lagt mere vægt på fortællinger om individuelle  apsirationer end på samfundsmæssige aspirationer og visioner for fremtiden. Og derfor gik jeg ikke derfra med en følelse af et fælles projekt.

Tilbage til den socialistiske kongres i 1910.

#### Kvinders stemmeret - Australien vs Danmark

I 1910 var kvindedagens primære fokus lige stemmeret. Forinden, i 1908, havde danske kvinder fået stemmeret til kommunalvalg, men det var ikke før i 1915 at danske kvinder fik reel stemmeret.

Interessant nok var Australien længere fremme på det her punkt dengang. I 1902 fik Australske kvinder stemmeret til føderale valg - samt opstillingsret til parlamentet. At store dele af den oprindelige befolkning blev ekskluderet fra at stemme helt op til 1965, vidner dog om, at det ikke var lutter ligestilling og demokrati. Slet ikke.

Men det er alligevel lidt overraskende, at de her på den sydlige halvkugle var de første med (nogle) kvinders stemmeret. New Zealand vare det første land til at indføre lige stemmeret helt tilbage i 1893. 15-20 år før de skandinaviske lande.

#### ... NZ Girlcrush

Og New Zealand er stadig pretty awesome. Jeg har et girlcrush på NZ-s premier minister, Jacinda Ardern. Den yngste premierminister verden har haft, og den første verdensleder i 30 år, der har født (et barn) i sin regeringsperiode. Hun taler om empatisk lederskab, om at gå mod de populistiske strømninger, som vi ser med Trump, Bexit osv. Generelt er hun bare befriende i sin måde at være leder på.

Så lad os slutte af med Jacinda.

<iframe width="480" height="270" src="https://www.youtube.com/embed/ruDJp64prhc?feature=oembed" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

God kampdag søster!

KH Sophie

